+++
title = 'آرامش و چالش - صفحه - 00319'
+++
خاطرات ســـــــال ۱۳۶۲ با گروهی از کارگران که چاه شماره سه نوروز را مهار کرده بودند ـ و به فاجعه نشت نفت و خرابی محیط زیست خلیج فارس، خاتمه داده اند . آمدند. شرح کارشان را گفتند و من از آنها تقدیر و تشکر کردم . بیشتر وقتم، صرف خواندن گزارشهای شش روز گذشته و نوشتن خاطرات عقب مانده شد و بخشی را برای روزهای آینده گذاشتم. عصر، بچه ها به دکتر و مهمانی رفتند و من تنها در خانه به مطالعه و نوشتن و استراحت پرداختم. شب، نخست وزیر تلفن کرد. به ایشان گفتم که طرحهای خانه سازی ارتش را باید به خودشان واگذار کرد که سریع تر مشکل مسکنشان را حل کند. در دولت موقت، این طرحها از آنها گرفته شد و به وزارت مسکن واگذار گردید. آقای محمد مهدی ربانی املشی، تلفن کرد و از من خواست که از امام استجازه کنیم که به قم برود؛ چون در تهران فعلا کاری ندارد، با احمد آقا مشورت کردم؛ موافق نبود که این جوری به امام بگوییم. چون عادت امام نیست که به کسی تکلیف کند که بمان. پنج شنبه ۳۱ شهریور ۱۳۶۲ امروز هم تمام وقت، در خانه ماندم. روز اول هفته جنگ است و در بهشت زهرا، مـراسـم مفصلی برگزار می شود. وقتم را بیشتر با مطالعه، استراحت و نوشتن خاطرات عقب مانده گذراندم. آقایان شیخ حسن صانعی و محمدرضا توسلی دیدنی سفر آمدند، عصر آقای محمد مهدی] ربانی املشی آمد. درباره اوضاع کلی صحبت کردیم و بیشتر راجع به خود ایشان که شغلی ندارد. درباره مسئولیت آینده ایشان، قرار شد از رفتن به قم منصرف شوند. پیشنهاد شد، نماینده امام در شورای عالی دفاع شود یا چیز دیگری که انتساب به امام را داشته باشد. ۱ - چاه نفت شماره ۳ نوروز که در اثر پرتاب موشک توسط جنگنده های ارتش عراق، منهدم شده بود، روزانه دو هزار بشکه نفت از این چاه به دریا می ریخت و موجب آلودگی محیط زیست شده بود. نشت نفت سبب شد جان موجودات آبزی در خلیج فارس به خطر افتد و از طرف دیگر موجبات از کار افتادن دستگاه های آب شیرین کن در کشورهای حاشیه خلیج فارس شود. سه ماه و ۱۲ روز برای مهار چاه نوروز وقت صرف شد. عملیات تحیر آمیر مهار چاه نوروز توسط ۳۰ نفر از کارگران پالایشگاه تهران در ۶۹۶ ساعت صورت گرفت و تعجب کارشناسان نفتی و جهانیان را برانگیخت. این عملیات در حدود ۱۰ میلیون تومان هزینه در برداشت
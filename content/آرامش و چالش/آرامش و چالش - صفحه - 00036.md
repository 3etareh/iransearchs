+++
title = 'آرامش و چالش - صفحه - 00036'
+++
نجانی آقای غرضی وزیر نفت و آقای محتشمی پور] سفیر ایران در سوریه تلفن کردند. اولی خواهان کمتر امتیاز دادن به سوریها بود و دومی خواهان امتیاز بیشتر و رضایت آنها. عصر آقایان خامنه ای و احمدآقا به منزل ما آمدند. قرار بود راجع به اعترافات سران حزب توده و تصمیمات آتی، جلسه داشته باشیم. بعد از نماز مغرب در دفتر امام با حضور نخست وزیر و آقای موسوی اردبیلی و سران سپاه، جلسه تشکیل شد. اعترافات دوسه روز پیش در اظهارات جدید تغییر کرده و بعضی اطلاعات به تحلیل تبدیل شده بود. همینها سوءظن به تندرویها را بیشتر میکند؛ از یک سو، ادعای کشف کودتا و ... است و از سویی نگرانی از مسأله سازی و مشکل تراشی برای کشور و جنگ؛ قرار شد تعقیب کنند. درباره جنگ و چیزهای دیگر هم صحبت شد. یکشنبه ۱۴ فروردین ۱۳۶۲ صبح زود بلند شدیم. بچه ها به مدرسه رفتند و من به مجلس. قبل از جلسه چند جمله ای صحبت کردم . چند لایحه تصویب شد و در تنفس برای قاریان قرآن که در مسابقه شرکت کرده اند و اعضای حزب جمهوری اسلامی رفسنجان که به مجلس آمده بودند، صحبت کردم). ظهر در دفترم آقای کروبی آمد و گزارشی از لبنان داد. آقای سید سجاد حججی نماینده میانه آمـد و از اینکه ماشین بنزی که مجلس به او فروخته، پس گرفته اند، گله داشت. آقای غفور صادقی گیوی نماینده خلخال آمد و از فرماندار خلخال گله داشت و از وزیر کشور که علی رغم نظر بازرسی کل کشور او را عزل نمی کند. عصر جلسه ای برای بررسی مواضع حزب جمهوری اسلامی برای طرح در کنگره داشتیم. آقایان ربانی املشی، محسن دعاگو، جاسبی، مهندس باهنر و دکتر ولایتی هم بودند. سپس در شورای مرکزی حزب شرکت کردیم. وزیر جدید مسکن مطرح بود. قرار است وزیر عوض شود. ۱ - در این نطق آمده است: "از امام امت متشکریم که روز اول سال، خط حرکت مسئوولان کشور را مشخص فرمودند." رجوع کنید - کتاب "هاشمی رفسنجانی، نطقهای پیش از دستور سال ۱۳۶۴، جلد سوم" دفتر نشر معارف انقلاب، ۱۳۸۱. ۲ ـ رجوع کنید > کتاب "هاشمی رفسنجانی، سخنرانیهای سال ۱۳۶۲، جلد سوم "، دفتر نشر معارف انقلاب، ۱۳۸۱.
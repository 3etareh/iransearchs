+++
title = 'آرامش و چالش - صفحه - 00086'
+++
نجانی آقای محمد حسن رحیمیان تلفن کرد و اجازه می خواست که کتاب «ارزشها ومكتبها» را در مجله پاسدار اسلام چاپ کنند. گفتم به خاطر حملاتی که علیه مارکسیستها و شورویها دارد، تردید در مصلحت بودنش دارم. قرار شد، مصاحبهای راجع به جنگ داشته باشیم. عصر حاجیه والده و طیبه همشیره آمدند. خوشحال شدیم و بچه ها همه جمع شدند. در قریه بهرمان نوق رفسنجان زندگی میکنند و مایل نیستند وضع زندگیشان را تغییر بدهند و علی رغم نگرانی هایی که در مورد امنیت آنها وجود دارد، پاسدار محافظ هم قبول نمی کنند. شنبه ۱۷ اردیبهشت ۱۳۶۲ صبح زود فیلمبرداران و عکاسان برای تهیه فیلم و عکس از یک روز زندگی من آمدند؛ از منظره صبحانه خوردن در آشپزخانه و اتاق نشیمن و کتابخانه، عکس و فیلم گرفتند. خوشبختانه والده وهميشره طیبه هم حضور داشتند، گرچه متأسفانه فاطی و فائزه ومحسن نبودند. مهدی ویاسر هم برای شرکت در برنامه، دیر به مدرسه رفتند. آقای قاضی عسکر یکی از مسئولان دبیرخانه شورای مرکزی ائمه جمعه آمد و توضیحاتی درباره حوادث سمینار اخیر داد و از خود در برابر تهمت جو ضد حزبی سمینار و تأخیر عمدی در دعوت از آیت الله خامنه ای دفاع کرد. ولی جوابی هم درباره نامه ای که برای امام تهیه کرده بودند، نداشت. نزدیک ظهر، سری به اردوگاه منظریه زدیم که بنا است کنگره حزب در آنجا برگزار شود. جای خوبی است . عصر ر آقای محسن رضایی، تلفنی اطلاع داد که طرحهای آینده جبهه ها آماده است. قرار شد فردا شب بیاورند. آقای علی محمد بشارتی تلفن کرد؛ اسامی متهمان نفوذی حزب توده در مجلس را خواست که به آقای محسن رضایی گفتم، بدهند. دونفر از اقلیتهای مذهبی در اعترافات توده ایها نام برده شده اند . عصر با احمدآقا راجع به جنگ صحبت شد و نظرشان این بود که بهتر است به طرف برقراری صلح برویم. از حملات موشکی عراق به شهرها نگران بود که روحیه مردم را پایین می آورد. از عکس العمل بازداشت توده ایها در رسانه های غربی راضی بود و هم از اعتبار و تقویت سیاست نه شرقی و نه غربی. مایل است که در شورای مرکزی حزب جمهوری اسلامی باشد و در کنگره
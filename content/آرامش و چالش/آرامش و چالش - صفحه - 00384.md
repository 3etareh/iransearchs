+++
title = 'آرامش و چالش - صفحه - 00384'
+++
هاش می رفســـــــــــنجانی گزارش دادند و من درباره اختلاف نظرات اقتصادی در حزب صحبت کردم. گفتم اختلافات جنبه دینی ندارد، بلکه کارشناسی و موضوعی است و کسی حق ندارد، طرف مقابل را متهم به بی دینی کند. سفیر ژاپن به ملاقات آمد و خواستار توسعه مناسبات و عدم بستن تنگه هرمز بود. دعوت کرد که به ژاپن بروم. برادر آقای جلال ساداتیان - سفیرمان در انگلستان - آمد و گزارشی از وضع حدود دو میلیون مسلمان مقیم انگلیس داد و سئوالی درباره سیاستشان در ارتباط با انگلیس داشت. ۳۶۸ اول شب با آقای رئیس جمهور، جلسه خصوصی راجع به فرماندهی نیروی هوایی داشتیم؛ تصمیم گرفتیم و قرار شد برای حل اختلافات عقیدتی سیاسی با تیروی زمینی و مشکلات آموزش و پرورش و ضعفها رسیدگی و اقدام کنیم. آقای موسوی اردبیلی هم به جلسه رسیدند؛ درباره شورای سرپرستی صداوسیما و دادگاه رفسنجان و وضع آقای علوی در سبزوار که تبعید شده است بحث کردیم. شورای مرکزی جامعه روحانیت مبارز [تهران] جلسه داشت و درباره کاندیداهای مجلس آینده بحث شد؛ حدود چهل نفر تصویب شدند و قرار شد در مورد خط سه و سازمان مجاهدین انقلاب اسلامی و سایر جریانها، نه به طور کلی بلکه روی افراد نظر بدهیم. چهارشنبه ۱۸ آبان ۱۳۶۲ تمام روز در خانه بودم. عمده وقتم صرف مطالعه شد. با نخست وزیر و رئیس جمهور و وزیر امور خارجه و مدیر عامل صداوسیما درباره امور مملکتی، تلفنی مذاکره کردم. احمدآقا هم آمدند و راجع به مسائل گوناگون مشاوره شد؛ از جمله سید حسین موسوی تبریزی دادستان کل انقلاب و عبدالله نوری نماینده امام در جهاد سازندگی. شب، جلسه سران قوا در منزل ما بود. درباره جنگ، احتمال رسیدن به بستن تنگه هرمز و عواقب آن و چراغ سبز نشان دادن به شوروی برای ارعاب غرب و راه باز شدن جهت همکاری با شوروی در صورت بسته شدن تنگه هرمز بحث شد. همچنین درباره اعلان شورای عالی قضایی به بانکها در خصوص ضرورت عمل به قراردادهای گذشته قبل از اسلامی شدن قراردادها و نیز ادامه کار شوراهای کشت صحبت شد. شام مهمان ما بودند. عفت هم مهمان داشت؛ خانواده امام و
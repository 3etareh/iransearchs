+++
title = 'آرامش و چالش - صفحه - 00072'
+++
هاش نجانی ظهر آقای مهندس عزت الله سحابی آمد و برای نهضت آزادی، اجـازه تاسیس دانشگاه می خواست. راجع به جنگ و مسائل دیگر اقتصادی و سیاسی هم حرف زد. پیشنهاد خاتمه دادن به جنگ را داشت. آقـای جـعفری ریزی آمـد و از بیکاری و فقر گله داشت. آقای عباسعلی بهاری اردشیری نماینده ساری آمد. از علمای مازندران گله داشت و از عدم پیشرفت کارها و مشکلات اقتصادی انتقاد می کرد. ۵۶ عصر گروهی از کارکنان بانک مرکزی آمدند و از آقای محسن نوربخش به خاطر عدم توجه به انجمن اسلامی و توجه به غیرمتعهدها گله داشتند از دادگاه انقلاب خوزستان آمدند و از نمایندگان این استان شکایت داشتند. آقای علی موحدی ساوجی نماینده ساوه آمد و گزارش سفر خود به لیبی را داد. برای ساخت خانه در تهران، زمین می خواست. رضا لاجوردی مأمور سابق دادستانی در فرودگاه آمد و از اینکه ستاد پیگیری امام ایشان و همکارانش را بیرون کرده است، گله داشت؛ با آقای موسوی اردبیلی صحبت کردم. گفتند، تخلفها، زورگوییها و بی قانونی ها در آنجا زیاد است. آقای محسن رضایی فرمانده سپاه پاسداران با آقای علی شمخانی مسئول پرونده حزب توده آمدند. از کودتای حزب توده گفتند و اینکه مقداری از اعترافاتشان را پس گرفته اند. راجع به جنگ و لبنان و مشکلات سپاه و معلوم نبودن تکالیف و اختیارات آنان صحبت شد. آقای سنجقی ر از کردستان آمد و از موفقیتهای اخیر قرارگاه حمزه سیدالشهدا و برنامه های آینده گفت و برای بودجه و تبلیغات کمک می خواست. تذاکراتی درباره مسلح کردن روستاها دادم. گفت که رد اعتبارنامه آقای جسیم سعادتی نماینده مهاباد اثر بدی در مردم نداشته است. اخوی محمد [مدیر عامل سازمان صداوسیمای جمهوری اسلامی آمد و از کاسته شـدن اختیارات مدیر عامل در اساسنامه صداوسیما شکایت داشت. شب در دفتر رئیس جمهور با روسای سه قوه و اخوی محمد جلسه داشتیم. گله های شورای عالی قضایی از صداوسیما و نواقص کار مطرح بود. توضیحاتی داده شد و تصمیماتی اتخاذ ۱ ـ در سالهای اول پیروزی انقلاب، بعضی از نیروهای تندرو در وزارتخانه ها و ادارات حضور داشتند و با برخی کارهای خود در بر کارهای اجرایی آن اداره مانع ایجاد می کردند. این مشکلات که در بعضی موارد، کارهای اجرایی را مختل و یا فلج می کرد تا آغاز دوران سازندگی تداوم داشت.
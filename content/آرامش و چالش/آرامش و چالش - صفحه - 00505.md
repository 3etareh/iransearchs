+++
title = 'آرامش و چالش - صفحه - 00505'
+++
خاطرات ســــال ۱۳۶۲ سه شنبه ۲۵ بهمن ۱۳۶۲ ۴۸۹ صبح زود به مجلس رفتم. جلسه علنی داشتیم. نیروهای مداخله گر در لبنان شکست خورده اند و مشغول عقب نشینی هستند و مسلمانان، غرب بیروت را تصرف کرده اند. این از شکستهای مفتضحانه تاریخی آمریکا و اسرائیل و از فتوحات مهم مردمی اسلامی است. ظهر در دفترم چند ملاقات داشتم. از جمله از سپاه و نخست وزیری آمدند و راجع به فعالیتهای اسلامی، انقلابی و اطلاعاتی و توقع آنها برای کارشان پیشنهادهایی دادند. بعد از ظهر، در جلسه ائمه جمعه استان تهران در دفتر آقای خامنه ای شرکت کردم و برای آنها راجع به جنگ، بحث تحلیلی مفصلی نمودم. سپس با حضور آقای محسن رضایی فرمانده سپاه - پاسداران و رئیس جمهور تا غروب جلسه ای راجع به عملیات آینده داشتیم و بقیه کار به ساعت نه شب موکول شد. برای انجام چند ملاقات به دفترم برگشتم. دکتر هادی منافی وزیر بهداری آمد و راجع به اطباء بخش خصوصی مطالبی داشت؛ با سازمان نظام پزشکی اختلاف نظر دارند. نظام پزشکی ها امتیاز به اطباء می دهند و وزارت بهداری سخت گیری میکند. از کار دکتر حمید لاهوتی هم که در رفسنجان دوره خارج از مرکز می گذراند ـ ابراز رضایت کرد و از رفتن پسر ۱۵ ساله اش به جبهه و راجع به احداث امکانات احتیاطی در اقامتگاه امام که با اصرار آقای دکتر عارفی قبول کرده است گفت. جمعی از مسئولان مدرسه طلاب خارجی که در تهران به وسیله آقای سید محمد تقی مدرسی اداره می شود . آمدند. گزارشی از وضعشان دادند. حدود پانصد نفرند و ماهی نیم میلیون تومان خرج دارند. برای اجازه اقامت، شهریه، مسافرت و ... کمک می خواستند. مسئولان زمین شهری هم آمدند و مشکلی را که در اثر مخالفت شورای نگهبان با تفسیر ماده ۹ برایشان پیش آمده است، مطرح کردند. سپس به جلسه ستاد عملیات آینده رفتیم و زمان عملیات را مشخص کردیم. هواپیماهای عراق به شش شهر حمله کردند و حدود ۱۰۰ نفر شهید و ۱۰۰۰ نفر مجروح به جا ۱ ـ شش فروند هواپیمای عراقی ساعت ۱۰ و ۳۰ دقیقه صبح روز سه شنبه ۲۵ بهمن، چهار نقطه پرجمعیت شهر ایلام را مورد حمله قرار دادند. هواپیماهای عراقی پس از بمباران ایلام، بر بالای خیابانهای شهر به پرواز در آمدند و چادرهای مهاجرین جنگی را به (ادامه پاورقی در صفحه بعد)